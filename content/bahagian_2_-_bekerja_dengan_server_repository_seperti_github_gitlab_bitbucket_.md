# Bahagian 2 - Bekerja dengan Server Repository (seperti Github, Gitlab, Bitbucket)

### Pengenalan 

Dalam Bahagian 1, kita telah mempelajari bagaimana menggunakan Git secara berseorangan iaitu semua fail-fail, kod disimpan secara lokal. Jika kita mempunyai satu team yang terdiri daripada beberapa ahli, mustahil untuk menyimpan fail dan kod secara lokal di dalam komputer setiap ahli. Oleh itu, kita memerlukan satu Server Repository yang boleh diakses di dalam satu-satu 'network' ataupun di awan (cloud).

Terdapat pelbagai Server Repository untuk Git di pasaran. Antara yang terkenal adalah seperti *Github*, *Gitlab* dan *Bitbucket*. Walau bagaimanapun, Buku Git tidak menunjukkan cara-cara untuk menyediakan (setup) server Git, sebaliknya menunjukkan cara penggunaan Server Repository sedia ada.

#### Pengenalan dan perbezaan antara Server Repository

1. Github
  * Github merupakan Server Repository paling popular di dunia. Hampir 11.4 juta Repository disimpan di Github.
  * **Kelebihan**
    * Github adalah percuma
    * Github menjadi Server Repository bagi kebanyakan perisian terbuka
    * Github menjadi tempat rujukan bagi sesetengah majikan IT untuk memilih calon pekerja melalui kodnya di Repository Github.
  * **Kekurangan**
    * Github hanya percuma untuk Repository yang 'public'. Berbayar secara bulanan kepada 'private' repository.
2. Gitlab
  * Gitlab pada asalnya hanyalah sebuah perisian untuk menjalankan Server Repository. Pengguna boleh muat turun perisian terbukanya dan install pada peranti masing-masing secara percuma. Walaubagaimanapun, pada tahun 2015, Gitlab memperkenalkan Gitlab.com iaitu Server Repository di awan sama seperti Github.
  * **Kelebihan**
    * Gitlab adalah percuma termasuklah 'private' Repository.
    * Tiada had untuk repository baru
    * Tiada had untuk ahli kumpulan
  * **Kekurangan**
    * Pihak Gitlab sendiri mengatakan Server Repository di awan mereka sangat perlahan kerana terlalu ramai pengguna sejak pengelannya pada 2015, bagaimanapun, mereka ada menyatakan akan ada penambahbaikan pada suku pertama 2016. Nantikan.	
3. Bitbucket
  * Bitbucket merupakan pesaing terdekat kepada Github, menyediakan Server Repository di awan.
  * **Kelebihan**
    * Bitbucket adalah percuma termasuklah 'private' Repository
    * Tiada had untuk repository baru
  * **Kekurangan**
    * Mempunyai had (5) untuk collaborators bagi akaun percuma