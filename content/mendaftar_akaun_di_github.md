#### Bahagian 2 - Bekerja dengan Server Repository (seperti Github, Gitlab, Bitbucket)

# Mendaftar Akaun di Github

Setelah berbincang dengan rakan sekerja yang terlibat, Johan telah bersetuju untuk menjadikan GitHub sebagai repositori awan untuk projek mereka. 

Johan memulakan membuka akaun dengan membuka pelayar sesawang kegemarannya dan pergi ke https://github.com/. Ruangan pendaftaran berada di sebelah kanan halaman utama. Johan cuma perlu masukkan nama pengguna, emel, dan kata laluan untuk mendaftar. Sebuah emel akan dihantar  ke alamat emel yang telah didaftarkan untuk pengaktifan akaun.

![Halaman Utama github.com](images/buku-git-github-frontpage.png)

*Halaman utama github.com*

## Memilih Pelan dan Harga

GitHub mempunyai 2 pelan: Peribadi dan Organisasi. Terdapat beberapa pilihan harga yang boleh dipilih sesuai untuk keperluan bagi setiap pelan.

![Pelan dan harga](images/buku-git-pelan-harga-github.png)

*Senarai pelan dan kadar harga*

Kini, Johan sudah mempunyai akaun di GitHub begitu juga dengan rakan sekerja yang akan bekerjasama dengannya. Seterusnya, mereka perlu menghubungkan akaun GitHub dengan Git yang telah terpasang secara lokal dalam komputer dan laptop masing-masing.
